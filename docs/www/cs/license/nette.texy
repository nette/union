Nette Licence, verze 1
======================

**Tento text je NEOFICIÁLNÍM překladem [Nette license | /en/nette-license]. Nevyjadřuje právní podstatu podmínek pro šíření tohoto softwaru - k tomuto účelu slouží výhradně původní anglická verze licence. Přesto doufáme, že tento překlad pomůže českým čtenářům lépe licenci porozumět.**


Copyright (c) 2004, 2008 David Grudl (http://davidgrudl.com)
Všechna práva vyhrazena.

Tato licence je právní ujednání mezi vámi a Davidem Grudlem (dále Autor) pro potřeby použití Nette Frameworku (dále "Software"). Získáním, použitím a/nebo zkopírováním Software projevujete souhlas s tím, že jste přečetli, porozuměli a budete jednat v souladu s podmínkami této licence.


POVOLENÉ POUŽITÍ
----------------

Je povoleno používat, kopírovat, modifikovat a distribuovat Software a jeho dokumentaci, v původním i upravovaném tvaru, pro jakýkoliv účel, za předpokladu, že jsou splněny tyto podmínky:

1. Kopie této licenční smlouvy musí být součástí distribuce.

2. Šířený zdrojový kód musí zachovat výše uvedenou informaci o autorských právech ve všech souborech zdrojového kódu.

3. Šířený binární tvar musí reprodukovat výše uvedenou informaci o autorských právech v dokumentaci a/nebo jiných materiálech poskytovaných s distribucí.

4. Produkty odvozené od Software musí obsahovat potvrzení, že jsou odvozené od Nette Frameworku, ve své dokumentaci a/nebo jiných materiálech poskytovaných s distribucí.

5. Název "Nette Framework" nesmí být použit při podpoře nebo propagaci produktů odvozenými ze Software bez předchozího písemného souhlasu Autora.

6. Produkty odvozené od Software nesmí být nazvány "Nette Framework", ani se nesmí "Nette" objevit v jejich názvu bez předchozího písemného souhlasu Autora.


ZBAVENÍ ZODPOVĚDNOSTI
---------------------

Souhlasíte se zbavením zodpovědnosti a krytím Autora a přispěvatelů vůči jakýmkoliv přímým, nepřímým, náhodným nebo následným odjinud pocházejícím škodám, žalobám nebo sporům, jakož i před všemi souvisejícími náklady, závazky, odškodněními, úhradami nebo poplatky.


ZÁRUKA SE NEPOSKYTUJE
---------------------

TENTO SOFTWARE JE POSKYTOVÁN DRŽITELEM LICENCE A JEHO PŘISPĚVATELI "JAK STOJÍ A LEŽÍ" A JAKÉKOLIV VÝSLOVNÉ NEBO PŘEDPOKLÁDANÉ ZÁRUKY VČETNĚ, ALE NEJEN, PŘEDPOKLÁDANÝCH OBCHODNÍCH ZÁRUK A ZÁRUKY VHODNOSTI PRO JAKÝKOLIV ÚČEL JSOU POPŘENY. DRŽITEL, ANI PŘISPĚVATELÉ NEBUDOU V ŽÁDNÉM PŘÍPADĚ ODPOVĚDNI ZA JAKÉKOLIV PŘÍMÉ, NEPŘÍMÉ, NÁHODNÉ, ZVLÁŠTNÍ, PŘÍKLADNÉ NEBO VYPLÝVAJÍCÍ ŠKODY (VČETNĚ, ALE NEJEN, ŠKOD VZNIKLÝCH NARUŠENÍM DODÁVEK ZBOŽÍ NEBO SLUŽEB; ZTRÁTOU POUŽITELNOSTI, DAT NEBO ZISKŮ; NEBO PŘERUŠENÍM OBCHODNÍ ČINNOSTI) JAKKOLIV ZPŮSOBENÉ NA ZÁKLADĚ JAKÉKOLIV TEORIE O ZODPOVĚDNOSTI, AŤ UŽ PLYNOUCÍ Z JINÉHO SMLUVNÍHO VZTAHU, URČITÉ ZODPOVĚDNOSTI NEBO PŘEČINU (VČETNĚ NEDBALOSTI) NA JAKÉMKOLIV ZPŮSOBU POUŽITÍ TOHOTO SOFTWARE, I V PŘÍPADĚ, ŽE DRŽITEL PRÁV BYL UPOZORNĚN NA MOŽNOST TAKOVÝCH ŠKOD.
